# Bootcamp'ler Arasındaki Farkların Belirlenmesi İçin Araştırma - pativa.dev

## Verilmiş problemin yazılı olarak ifade edilişi

Patika.dev ve yazılım bootcamp'i veren 3 farklı şirketin birbirleri ile çeşitli özellikleri bakımından karşılaştırılması.

Bu karşılaştırma modeli altında belirlenmiş parametreler şunlardır: fiyatlandırma politikası, hedef öğrenci kitlesi, bootcamp'i yapılan teknolojiler ve farklı teknolojiler için planlanan bootcampler, bootcamp süreçleri, bootcamp'lerdeki öğrenci sayıları, anlaşmalı olunan şirketler ve şirketlerle görüşme süreci, bootcamp mezun olma oranı ve mezunların işe yerleşme oranı, şirketin bootcamp eğitmeninde aradığı özellikler, şirketin işe alım yaparken verdiği eğitim ve bu eğitimin odak konusu, şirketin misyonu, şirketin bölgesel genişlemesi, şirketin yapısı.

## Konuya ilişkin kaynakların belirlenmesi

Veri toplamak için çeşitli şirketlerin internet sitelerinden, hazırladıkları raporlarından ve sosyal medya hesaplarından faydalanılacak, ayrıca bu şirketlerin çalışanlarına, bootcamp öğrencilerine ve mezunlarına linkedIn ve email üzerinden ulaşılmaya ve bilgi toplanmaya çalışılacak.

Veriler toplandıktan sonra araştırmaya dahil edilmek üzere en uygun parametreler seçilecek. Ayrıca en uygun bilgiler toplanan ve bilgileri en anlamlı olan patika haricinde 3 şirket seçilip araştırmaya dahil edilecek.

## Hipotezlerin belirlenmesi

### Bootcamp'lerin korelasyon gösteren özellikleri

Karşılaştırılacak bootcamplerin, karşılaştırılan parametreleri arasında fiyatlandırma politikası ile hedef öğrenci kitlesi arasında, şirketin bootcamp eğitmeninde aradığı özellikler ile şirketin işe alım yaparken verdiği eğitim arasında, bootcamp'lerdeki öğrenci sayıları ile anlaşmalı olunan şirketlerin sayısı arasında, fiyatlandırma politikası ve öğrenci kitlesi ile şirketin bootcamp eğitmeninde aradığı özellikler arasında korelasyon öngörüldü.

### Patika.dev ile öngörülen farklılıklar

Karşılaştırılan şirketlerle patika.dev arasında fiyat politikasında, hedef öğrenci kitlesinde, bootcamp mezun olma oranı ve mezunların işe yerleşme oranında, şirketin bootcamp eğitmeninde aradığı özellikler, şirketin işe alım yaparken verdiği eğitim ve şirketin yapısında önemli farklar olacağı öngörüldü.

## Metodların ve çıktı formatının belirlenmesi

Toplanan veriler konularına göre sınıflandırılacak, hipotezler test edilecek ve gerekli karşılaştırmalar ve analizler yapılacak.

Araştırma çıktısı 2 sayfayı geçmeyecek uzunlukta olup latex formatında yapılacak.

## Araştırmanın zorlukları

Ne kadar istatistiksel veriler kullanılsa da araştırmanın sosyal bir araştırma olması verilerin objektifliğini olumsuz yönde etkilemektedir. Araştırma yapılan şirketler kendi markalarının çıkarını gözettiği için objektif bilgiye ulaşmak imkansızdır.

Araştırma kısıtlı süre içerisinde yapıldığı için ve şirketlere, insanlara atılan e-postalara cevap verilmeme ihtimali olduğu için toplanacak veri sınırlıdır.

Araştırmada toplanacak veri için standardize edilmiş, verilerin kategorize edildiği bir form olmadığı için kategorizasyon gereken veriler, veri toplama işleminden sonra kategorize edilecektir.

